<!DOCTYPE html>
<html lang="en">

<head>
    <meta charset="utf-8">
    <meta name="viewport" content="width=device-width, initial-scale=1">
    <title>silikon.bg</title>
    <script src="https://cdn.tailwindcss.com"></script>
</head>

<body>
    <div class="py-4 px-2 sm:px-8">
        <p><strong>Какво е увеличаване на гърди?</strong></p>
        <p>Обемът на бюста при жените може да бъде увеличен чрез поставяне на силиконови или пълни с течност импланти в
            гърдите. Размерът на гърдите ще зависи от обема на избрания имплант.</p>
        <p><strong>Кога и защо се увеличават гърди?</strong></p>
        <ul>
            <li>След хирургия при рак на гърдата. В този случай се говори за реконструкция и се замества премахнатата
                тъкан</li>
            <li>За корекция на вида на гърдите след бременност</li>
            <li>За повишаване на самочувствието, подобряване на собствената ни представа за външен вид и т.н. В този
                случай се говори за козметична хирургия</li>
        </ul>
        <p><strong>Какви рискове поражда слагането на импланти?</strong></p>
        <p>Преди всичко трябва да знаем, че гръдните импланти нямат доживотна гаранция. На практика се подгответе за
            поне още една операция освен поставянето.</p>
        <p>Като цяло и силиконовите и течните импланти са безопасни. Проблемите, които те могат да причинят, са:</p>
        <ul>
            <li>Двете гърди да не изглеждат еднакво (асиметрия)</li>
            <li>Болка в гърдите</li>
            <li>Недобро зарастване на разрезите</li>
            <li>Образуване на белези и съпътстващата ги по-груба (фиброзна) тъкан около импланта. Понякога тази тъкан с
                времето придава различна форма на гърдите (лекарите наричат това капсулна контрактура)</li>
            <li>Промени в чувствителността на гърдите</li>
            <li><a href="http://www.bgmedic.com/kakvo-e-infekciya">Инфекция</a> или кървене; проблеми заради упойката
                Това са възможни странични ефекти при всяка хирургия</li>
            <li>Спукване или разкъсване на импланта</li>
        </ul>
        <p><strong>Какво се случва, ако се спука имплант?</strong></p>
        <p>Зависи дали е силиконов или пълен с течност. Вторите изтичат в тялото и формата на гърдите се променя.
            Изтичането е напълно безопасно и това е голямото преимущество на пълните със солен разтвор импланти.
            Изтичането им обаче на практика води до необходимост от втора операция.</p>
        <p>Силиконовите импланти остават цели и общо взето си запазват формата дори когато торбичката, в която се намира
            гелът, се спука. Доста често малки разкъсвания на този вид импланти или не се забелязват, или не променят
            особено формата на гърдите и няма нужда от втора операция. Във всички случаи при съмнение за спукване на
            имплант, ще трябва да се консултирате с лекаря си и евентуално да бъдете снимана с ядрено-магнитен резонанс
            (ЯМР).</p>
        <p><strong>Пораждат ли силиконовите импланти рак?</strong></p>
        <p>Има много слаби основания да се подозира, че може да има връзка между рядък вид рак на имунната система на
            име едроклетъчен анапластичен лимфом (ALCL) и силиконовите импланти. Заболяването се наблюдава при 3 на 1
            милион жени с импланти. Единствената причина двете неща да се свързват е, че ракът се открива във фиброзната
            тъкан около импланта.</p>
        <p><strong>Защо да очаквам втора операция?</strong></p>
        <p>Повечето жени се подлагат на втора операция по една или друга причини след 10-тата година от първоначалното
            поставяне на импланта.</p>
        <p>Втора операция най-често е необходима, защото:</p>
        <ul>
            <li>Има разкъсване на импланта</li>
            <li>С годините гърдите са си променили формата и тя трябва да се коригира</li>
            <li>Сме си направили твърде големи гърди, които искаме да намалим</li>
            <li>Имплантът се е изместил от мястото, където е положен и това е довело до промяна на формата на гърдите
            </li>
            <li>Защото ще имаме деца и имплантите може да ни пречат да кърмим</li>
        </ul>
        <p><strong>Как се отразяват имплантите на кърменето?</strong></p>
        <p>В общия случай имплантите не пречат на кърменето и не отделят някакви опасни вещества в млякото. Жените с
            импланти обаче имат много по-висок риск от това да нямат достатъчно мляко като недостиг на кърма се
            наблюдава при 28-64% от тях.</p>
        <p>Намалена чувствителност на зърната също може да е проблем.</p>
        <p>Възможно е имплантите изобщо да не позволяват кърмене.</p>
        <p><strong>Силиконови или течни импланти?</strong></p>
        <p>И двата вида импланти са безопасни. Днес повечето лекари и жени предпочитат силиконовите импланти, защото при
            спукване те често запазват целостта си и така може да се избегне операция.</p>
        <p>Течните (физиологичните) импланти се свиват с времето и затова при тях по-често се налага подмяна заради
            остаряване на импланта. При тях по-често се наблюдава и набръчкване на кожата около импланта.</p>
        <p>Силиконовите импланти, ако са пълни с по-мек гел са по-естествени на пипане и по-рядко създават естетически
            проблеми като набръчкване на кожата. Мекия гел обаче по-лесно изтича в тялото при спукване.</p>
        <p>Ако се ползва по-твърд гел, то при допир гърдите се усещат по-неестествено.</p>
        <p><strong>Пречи ли увеличаването на гърдите на прегледа с <a
                    href="https://www.bgmedic.com/rak-garda-profilaktika">мамограф</a>?</strong></p>
        <p>Да. Ако имате увеличен или реконструиран бюст задължително уведомете лекаря си при мамографски преглед.
            Имплантите нито намаляват, нито увеличават риска от рак на гърдата и затова мамографските прегледи са все
            така необходими.</p>
        <p><strong>Къде да поставя имплантите си</strong></p>
        <p>Имплантите могат да се поставят между гърдата и гръдния мускул или под гръдния мускул. Обсъдете разликата с
            лекаря си, защото това е важно.</p>
        <p>Когато имплантът е над мускула възстановяването е по-бързо, а мускулите не са наранени.</p>
        <p>Когато имплантът е под мускула, той е защитен с повече тъкан и това намалява вероятността за козметични
            проблеми като набръчкване или образуване на нова (фиброзна) тъкан около импланта, която води до известно
            втърдяване на гърдата около импланта.</p>
        <p>Тази нова тъкан (нарича се капсулна контрактура) с времето може да се свие или стегне, което води до промяна
            във формата на бюста.</p>
        <p><strong>Помагат ли имплантите да избегна увисване на гърдите</strong></p>
        <p>Не.</p>
        <p>Гърдите ни с или без импланти ще се променят с възрастта.</p>
        <p><strong>Какво ще се случи, ако реша да махна имплантите след няколко години?</strong></p>
        <p>Доста жени взимат това решение. В САЩ около 20% от увеличилите си бюста махат имплантите до 10 години след
            операцията.</p>
        <p>Ефектът от премахването зависи от първоначалния обем на импланта. Колкото по-големи гърди сме си направили,
            толкова след махането ефектът ще е по-голям. Значение има и колко е еластична кожата ни и затова възрастта
            ни.</p>
        <p>Веднага след махането на имплантите най-често се наблюдава известно увисване, което с времето намалява.</p>
        <p>Стотици жени са снимали и показали гърдите си преди и след премахването на имплантите в сайта realself.com.
            Можете да ги <a href="https://www.realself.com/breast-implant-removal/before-and-after-photos"
                target="_blank" rel="noopener noreferrer">видите тук</a>. Това ще ви позволи да се ориентирате какво да
            очаквате, ако решите да махнете имплантите си.</p>
        <br style="line-height:5px">
        <p>Д<em>опълнителна литература на английски език:</em></p>
        <p><em><a href="https://www.ncbi.nlm.nih.gov/books/NBK44780/" target="_blank" rel="noopener noreferrer">Effects
                    [of Breast Augmentation] On Pregnancy, Lactation, and Children</a> (US Institute of Medicine
                Committee on the Safety of Silicone Breast Implants).</em></p>
        <p><em><a href="https://www.fda.gov/MedicalDevices/ProductsandMedicalProcedures/ImplantsandProsthetics/BreastImplants/ucm064106.htm"
                    target="_blank" rel="noopener noreferrer">Risks of Breast Implants</a> (US Food &amp; Drug
                Administration).</em></p>
        <p><em><a href="http://www.mayoclinic.org/healthy-lifestyle/womens-health/expert-answers/breast-implants-and-cancer/faq-20057774"
                    target="_blank" rel="noopener noreferrer">Is there any connection between breast implants and
                    cancer?</a> (Mayo Clinic).</em></p>
    </div>
</body>

</html>